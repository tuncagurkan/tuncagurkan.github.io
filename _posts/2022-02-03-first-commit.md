---
layout:     post
title:      First Commit
date:       2022-02-03
summary:    İlk yazı, hoşbulduk.
categories: general
---
Yaklaşık 3 sene önce kod geliştirmesini tamamladığım websitemi artık kullanmaya başladığımdan dolayı içimde hem bir rahatlama hem de sevinç var. Çünkü uzun zamandır aklımdaki To Do List'in hep en üst sıralarındaydı ancak bir türlü gerçekleştiremiyordum. Bunun sebebi de heralde insanın kendine ait bir şey olmasından dolayı savsaklaması. :)

Öyleyse hoşbulduk! Burada yazacaklarım ansiklopedik bilgi ve ya tutorial olarak olmayacaktır. Daha çok her yazılımcı yeni bir şey öğrenirken belli aşamalardan geçiyor, önce araştırıyor sonra ufak ufak denemeler yapmaya başlıyorsa, işte benim burada bahsedeceklerim aynı bu şekilde olacak. Bu nedenle yazılarda eksik, yanlış ya da daha iyi bir yolu var ise bunu benimle paylaşmaktan lütfen çekinmeyin; ne güzel hep beraber öğrenmiş oluruz.

Evet yazılım dedik, denemeler dedik ama elbette bu işleri biraz da akademik bilgiyle harmanlarsak gerçekten ortaya daha dolu bilgiler çıkar, umarım onu da yaparız. Böylece biraz yüksek lisans tezimden ve ilgi duyduğum akademik alanlardan da bahsetmiş olurum.

İlgi duyduğum demişken, yüksek lisansta image processing (görüntü işleme), NLP (natural language processing), network, IoT (Internet of Things) gibi alanlar ile ilgilendim.  Ancak lisansın ilk yıllarından beri IoT alanı benim ilgimi çekmeyi başarmıştır. Bunun sebebi ise concept olarak insanlığın her alanına girdiğini ve daha da çok nüfus edeceğine olan inancımdır. Gelişen ve ucuzlayan donanımlardan dolayı artık geçmişte hayal olarak pek çok şeyi artık bu sayede geliştirmemize imkan sağlaması. 

Peki yazılım olarak nelerden bahsederiz? Açıkcası bu o yazının yazılırken benim hangi alanlar ile ilgilendiğimle birebir aynı doğrultuda olacaktır. Şu sıralar microservice mimarisi ve Java Spring framework'ü ile çok ilgileniyorum. Ancak geçmişe bakacak olursak Azure, AWS (Amazon Web Services), .NET, Nodejs, Angular gibi farklı konularla da ilgilendiğimi düşünecek olursak, belki biraz geçmiş bilgilerimi tazeleyip onlardan da bahsedebilirim. 

Evet, ilk yazı için bu kadar gevezelik ve spoiler yeterli. Şimdilik hoşçakalın!!
